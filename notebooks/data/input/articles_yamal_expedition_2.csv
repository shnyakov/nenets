link,title,text
http://www.yamalexpedition.ru/nen/education-for-nomads-nen/298/,Та᾽ пудана: тадри школан᾽ пяӈгува᾽᾽,"Неняӈг᾽᾽- пилё᾽᾽ ирыхына ӈацекына᾽᾽ ты᾽᾽ няна мэ. Таняна яркола᾽᾽, пилё᾽᾽ хадаби᾽᾽. Тохолкулаваханана᾽᾽ та᾽ ня᾽᾽амна лаханакурӈава᾽᾽Та᾽ ня᾽᾽амна сертавы аппликация᾽᾽:Тэраӈгуромахадана᾽᾽ группаханани тянё ӈацекы хаи. Хэвандо᾽ нерня аппликацияхана мяд сертабиваць᾽᾽.Пилё᾽᾽ иры᾽ 21 яляхана паднана ӈацекына᾽᾽ тиртя ӈанона Яр-Сален᾽ ханэйдонзь᾽᾽."
http://www.yamalexpedition.ru/nen/education-for-nomads-nen/299/,Та нюдяко ӈацекы᾽᾽ хойхана тохолколава,"Нюдяко ӈацекы«тохолкулва тамна тяха манзара. Хурка ӈэбта ӈо тодо потна ӈацекы᾽᾽ тохоламбава ныхы мян сер вуни ӈа. Хасавако школан᾽ хэванзь хамеку, няхар᾽᾽ си᾽᾽ив᾽(неделя᾽) хэмяд ӈани паднана ӈацекы«нита᾽᾽ ня мале тиртя ӈано паднаванзь ханаӈгуда. 3-4 потна ӈацекыни᾽᾽ сянаковам᾽ нядмяць тохолку, тарем та᾽ ня᾽᾽амна ӈэда тематикам᾽ мэӈава᾽᾽. Етри группахана едэй тохолкода᾽᾽нялаӈга᾽᾽. Нерде᾽ няна едэй ӈацекы᾽᾽сядоларюта᾽᾽, пунав тохолко варемдо᾽ мэлаӈга᾽᾽.Ти, тарем пихиня тохолкува᾽᾽.Тохолковава᾽᾽ ет хибярихина илека сер᾽᾽. Ӈамдсетыва«, тикана сянпой сыртадва᾽᾽ ӈадимдеты᾽᾽.Халяко᾽᾽сертаваць᾽᾽. Семенко манзаида манэлабтамби:Никита халякомда манэлабтамби:(нажмите«Читать полностью»):Халяко᾽᾽ сертабива᾽᾽:Тасий тадта᾽᾽ма᾽ еркана маниенаюда᾽ Игорек няби ирида Саволи Подович:Ӈа᾽᾽ӈо ти миндя:Пэдавако сыраць саир᾽᾽:Хасавако᾽ халя:Семен теняком᾽ падтамба варемда мэӈа:: Маша Худи падна:Пэдавако:Александра хойхы воспитатель:"
http://www.yamalexpedition.ru/nen/education-for-nomads-nen/301/,"Нюдяко ӈацекы᾽ хойняна тохолколава: етри, ханярихина тохолкува᾽᾽","Тюкона хойняна нюдяко ӈацекы᾽ тохолколава᾽ ня᾽᾽амна лаханава᾽᾽. Тохолко минва яляна ӈамдӈгава᾽᾽. Иба яляна пихиня тохолкосьтыва᾽᾽.Нюдяко Надя няби Маша, хэвхананди᾽ мэна Альбина. Пыда тохолколава᾽ воспитательм᾽ АлександраТерехинам᾽ нядабада:Ӈацекы᾽ поӈгана ӈамдёда Александра Терехина, пыда нюдяко ӈацекы᾽ тохолколава᾽ воспитатель:Ямдаванзь мэйна᾽᾽. Хасавако алфавитм᾽ тензебтемби, хэвхананда ӈамдёда᾽᾽Александра, Аля, Пэдава:(нажмите«Читать полностью»)Маша няби Игорек:Пэдава, Семенко, Хасавако, Маша, Игорек, Надя:Пэдава, Семенко:Маша, Никита:Сянако мядм᾽ сертабавам᾽ ӈацекы᾽᾽ ёльце харвобтадо᾽. Тюку тадта᾽᾽мана сянако мя᾽᾽ ненэй мяд᾽ тотрев сянхана инядивы. Сата мертяна мяд ниванда хавванда е᾽᾽эмня инядембада, иняда саӈговота вандакон᾽ сярыбада:"
http://www.yamalexpedition.ru/nen/education-for-nomads-nen/300/,Хойхана тохолколава’ юн’’,"Ня’’анда тензебтембими сидя ӈацекы ӈамдё хаёвы Маманькаха Начехэ няна мэӈаха’. Теда нянани тохолкода Оля(пыда 2 классм’ёльцевы), ӈанидо’пыдара’’мале теневыда’’. Тикы’’Хасавако, Семен, Пэдава.Мюсерма паӈохона тохолко нива’’ӈамдор’’.Ӈаркамбой ӈацекыма’’алняданчурӈа’’: иням’нямби’’, ты’’вад’мю тюлеби’’, ӈамгэри’’тэваби’’.Минва яляхана тохолкулвава таславы программавна манзара. Школахана тохолковы ӈацекы(Яна, Оля, Едэйко) сие ниць’иры’пуданахана тэврайдонзь’’. Оля’ня паднавам’, тохолаӈговам’пэрӈани, ненэйвавна толаӈгова савовна манэсарць тара.Хасавако цифра’’падыби, Оля существительной’’, глагол’’тасламбиСеменка«буранм’» сертавы"
http://www.yamalexpedition.ru/nen/education-for-nomads-nen/302/,Нюдяко ӈацекы’ тохолколава нэй”!,"Мюсемахадана» нябимдей яля’ хэмяхад(сие ниць’ иры’ 10 яляхана) нюдяко ӈацекы’ тохолколава манзара пэяць. Ямальской районхана тарем паднана мале» тет группа.Тикы группа» бригадахана ӈа», хусувэй группахана харта ёльцьмян ӈацекы» тохолку». Маня» группава» харто мюсерта нэнэцие’ поӈгана нерденя тарця группа. Мутрада тарця: хусувэй по’ вэкна тохолкода ӈацекы» ханта», ханяӈыдо’ турта». Мань теда няхар»ӈацекым’ тохоламбидм’(мяни’ ервха’ ню»), тикы Хасавако(6пода), Семен(5пода), Пэдава(3пода), тад нерня толкодини’ ӈокамда». Хойняна ӈэда нюдяко ӈацекы’ тохолколавахана учитель пэрцида хуркари тохолкода». Пыда тохоламбдида ӈацекыда повнандо’ ӈоб ӈарас ниӈа«, хусувэй ӈацекы харта пиртямда тохоламби.Маня» тохолколавава» ӈацекы» пон ниня мэлва яӈэ таславы, тарем хусувэй си»ив яляна пыдо’ 5 яляри тохолку», хусувэй яляхана 3 час падна». Хибяри» ханзер тохолкурма’ графикм’ хойхана сертабава’ ня»амна хонаркурцьты». Мань манидам’, мяд’ тер’ ила’ саирт’ сыраць графиква» сертабива», хусувэй яля яӈгня часхана ӈа. Ӈацекыни» хубтыхы 10 час’ пиркана юркорӈа», тохолкованзь яля’ ерь’ пуд турӈа». Тарем тасла тохолковава» 13.00, 15.00 часха’ поӈгана пэӈга. Пудана няхар» яля пихиня хад. Нумда савумахад графиква» несэймандараха.Хойхана ӈэда нюдяко ӈацекы’ тохолколавахана ӈацекы» етя падвы федеральной, региональной таддикахад харни сертавыни программавна тохоламбин. Ӈоб яӈга таславы ханни’ мюня тохолкована тарана ӈамгэрири», книгари», сянакубцри» ӈа». Тохолкудини няхатато ӈаркадо’Хасавако луца’ вадам’ хамэдамбида, тянёмбовна лахана пирӈада. Ӈэрё’ няна пыда нулевой классан’ хэванзь мэ. Небяюта’ ихина нюди’ хардахана мэна сита ӈар нита’ поӈгана паднаванда е»эмня таминда нюртей классан’ хэбта тарась. Хойхад товы ӈацекы» нулевой классм’ ёльцемяхадандо’ нюртей классхана мале«8 подо’ ӈэсьты. Мань ихинани Хасаваком’ нюртей классан’ савовна хамада пиртав’.Тохоламбада ӈацекэхэнани» ненэй вадавна лаханакурць хорпив’. Етри мультик маниевандо’ нид пыдо’ мале» ӈокавна луца’ вади тенева». Ханяӈэхэна ненэй вадавна сими Альбина нядаби. Табекова пирувна хададо’ тикаркахад ӈани лаханасеты. Мале» сян яля тохолкомана пуд ӈацекыни» паднавамдо’ савуӈадо’. Няхаромдэй яляхана тохолко мэта тольмдо’ харто’ тамба пядунзь», паднабцьидо’, альбомдо’ ӈахакуд хамэдайдунзь».Едэй тадта»мадара, падвэдра ӈатеда»!Александра Терехина"
